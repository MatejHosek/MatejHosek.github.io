---
title: Seminář z biologie
category: Škola
permalink: notes/biology_seminar
layout: note
edit: https://github.com/MatejHosek/matejhosek.github.io/blob/master/_notes/2024-09-03-biologicky_seminar.md
---

{:toc}
- .

---

# Etologie

Etologie se zabývá základními prvky chování živočichů. Studuje, jak chování ovlivňuje metabolismus (chování podmíněné metabolismem), jak se brání před predátory (ochranné chování), jak se uklidňují a opečovávají (komfortní chování), rozmnožují (rozmnožovací) či socializují (sociální). Studuje ale také periodicitu chování, ale i komunikaci s jinými příslušníky svého druhu, či také jak se živočich učí a jak si pamatuje.

## Historie
### Začátky sledování

Pozorování zvířat bylo již pro naše prapředky předpokladem pro přežití. Lovci sledovali svou kořist, aby našli vhodnou příležitost zvíře ulovit. Později se člověk pokusil zvířata domestikovat, a potřeboval tedy ještě důkladněji sledovat živočichy a jak se chovají. S příchodem literatury získal člověk potřebu o zvířatech psát, a tak vznikly kupříkladu Ezopovy bajky.

Jedny z prvních "vědečtějších" záznamů můžeme najít v Aristotelových dílech, ve kterých popisoval vlastní pozorování, ale také informace získané od rybářů, lovců či pastýřů. Můžeme ho tedy považovat za jednoho z prvních etologů.

### Počátek etologie jako vědy

Základy etologie položil Alfred Brehm (1829 - 1884) ve své knize Život zvířat. S rozvojem etologie se, podobně jako u psychologie, utvořily směry, ve kterých probíhal výzkum a které ovlivňovaly smýšlení jejích představitelů:

- Psychologický směr
  - John B. Watson (1878 - 1958) - kniha Behaviorismus, myšlenka, že chování lze vysvětlit jen pozorováním, obzvláště při laboratorních pokusech.

- Fyziologický směr
  - Ivan P. Pavlov (1849 - 1936) - nositel Nobelovy ceny, znám pro poznání podmíněného reflexu svými experimenty na psech. Porovnával vyvinutí CNS s komplexitou reflexů. 
  - Rozdělení reflexů na podmíněné (naučené) a nepodmíněné (vrozené).

- Zoologický směr
  - Konrad Z. Lorenz (1903 - 1989) - zakladatel etologie, pozorovatel a analytik chování
  - Karl von Frisch (1886 - 1982) - smyslová fyziologie a komunikace
  - Nikolaas Tinbergen (1907 - 1988)
  - Studium živočichů v jejich přirozeném prostředí, ne v laboratorních podmínkách
  - Trojice získala Nobelovu cenu v roce 1973

Za zakladatele české etologie je považován Zdeněk Veselovský (1928 - 2006).

## Metody etologického výzkumu

Nejběžnější metodou výzkumu je přímé pozorování v přírodě. Etolog si zaznamenává údaje do etogramu, tabulky, do které zaznamenává údaje o prostředí, živočichovi a chování. Pozorování lze ale také provádět nepřímo záznamy či značkováním prostředí a pozorováním vlivu chování na značkách.

Chování živočichů lze ale také pozorovat v zajetí, ať už pozorováním jedinců volně ve výběhu, nebo přímo pomocí experimentů, modelových simulací či nasazením atrap do blízkosti jedinců sledovaného druhu.